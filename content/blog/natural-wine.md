---
title: "Natuurlijk! Wijn?"
date: 2018-08-23T18:39:34Z
draft: false
---

Ik ben geen wijnliefhebber, maar omdat ik veel druiven in mijn tuin
heb, waar ik toch eens wat mee wil doen, ga ik dit jaar wijn maken.
Natuurlijk wordt dat geen normale wijn, maar ga ik een natuurlijke
wijn maken.

<!--more-->

Bij de meeste wijnen wordt in verschillende stadia sulfiet gebruikt.
Voor de vergisting wordt met sulfiet het natuurlijke gist, wat op de
druiven leeft, dood te maken. Hierna wordt door de wijnmaker eigen
gist toegevoegd, waardoor de wijnmaker een beter voorspelbare vergisting
krijgt. Als de vergisting over is en de wijn de fles in kan wordt weer
sulfiet gebruikt om het gist weer onschadelijk te maken, zodat deze
niet in de fles verder fermenteert en er koolzuur onstaat wat voor de
wijnmaken onwenselijk is.

Het kan ook anders. Juist door het natuurlijke gist te gebruiken en
geen onnatuurlijke toevoegingen te gebruiken kunnen hele interessante
smaken tot ontwikkeling komen, zoals dat ook ontstaat bij spontaan
vergiste bieren.

In mijn tuin heb ik druiven groeien. Hiervan wilde ik dit jaar maar eens
wijn gaan maken.  Ik heb de druiven geplukt en van de stelen gehaald.
Enkele steeljtes is niet zo erg. Deze kunnen ook weer extra smaak afgeven.

De druiven heb ik in mijn gistvat gedaan en daarna met een stamper tot
moes geprakt. Met de hand nog even de laatste druiven zoveel mogelijk
plat gedrukt. Dichthijd gemeten, deze is uitgekomen op 1.060SG.

![wijn1](/images/wijn1.jpg)
![wijn2](/images/wijn2.jpg)
![wijn3](/images/wijn3.jpg)
![wijn4](/images/wijn4.jpg)

Na 10 dagen tot 2 weken is de primaire vergisting klaar. Activiteit in het
waterslot zou sterk afgenomen moeten zijn. De wijn kan nu gefilterd worden.
Ik wil met mijn sap centrifuge de sap van de pulp verwijderen. Het sap kan
daarna weer terug in een gistfles. Deze zal nog langzaam verder fermenteren.
De wijn blijft hierna nog enkele maanden in de gistfles tot er echt geen
activiteit maar is. Ik verwacht dat dit 3 tot 6 maanden in beslag neemt.

Als er echt geen activiteit maar is, dan kan de wijn in de fles. De wijn
zal in de fles nog verder ontwikkelen. Waarschijnlijk krijgt hij nog meer
bret karakter.

Ik ben heel benieuwd hoe het uitpakt. En of ik nu wijn wel lekker ga vinden. ;)
